{
  "navOne": {
    "title": "ENDOSKOPİ/KOLONOSKOPİ",
    "link1": "Gastroskopi",
    "link2": "Kolonoskopi",
    "link3": "Sigmoidoskopi",
    "link4": "Kapsul Endoskop"
  },
  "navTow": {
    "title": "ENDOSKOPİK OBEZİTE",
    "link1": "Endoskopik Mide Kucultme",
    "link2": "Mide Balonu"
  },

  "navThree": {
    "title": "İLERİ ENDOSKOPİK İŞLEMLER",

    "link1Title": "ENDOSKOPİK REFLÜ İŞLEMLERİ",
    "link1Link1": "ARMA",
    "link1Link2": "Endoskopik Fundoplikasyon",
    "link1Link3": "Stretta",
    "link1Link4": "PH Metre",
    "link1Link5": "Özofagus Manometrisi",

    "link2": "POEM",
    "link3": "ERCP",
    "link4": "EUS",
    "link5": "EMR",
    "link6": "ESD",
    "link7": "EFTR",
    "link8": "Endoskopik Stent Uygulamaları",
    "link9": "PEG",
    "link10": "Argon Plazma Koagülasyon"
  },

  "hero": {
    "header": "Gastroenteroloji Ve İleri Endoskopik Uygulamalar Uzmanı",
    "button": "RANDEVU AL"
  },

  "appointment": {
    "header": "Randevu Talebi Oluşturun!",
    "description": "Gastroenteroloji ve İleri Endoskopik Uygulamalar Uzmanı",
    "name": "İsim Soyisim",
    "email": "E-posta Adresi",
    "phone": "Telefon",
    "message": "Mesaj",
    "submit": "Gönder"
  },

  "grid1": {
    "header": "Endoskopik Bariyatrik İşlemler & Obezite Tedavisi",
    "description": "Diyet ve egzersize rağmen kilo vermekte zorlanıyor musunuz? Sürekli kilo verip tekrar kilo mu alıyorsunuz? “Birçok kez denedim ama bir türlü istediğim kiloya ulaşamadım” mı diyorsunuz? Sağlığınıza ve istediğiniz kiloya kavuşmanız için buradayız!",
    "photo1": "Gastroskopi",
    "photo2": "Mide Balonu",
    "photo3": "Mide Küçültme",
    "details": "DETAYLAR +"
  },
  "homeFlex2": {
    "header": "Endoskopi, Gastroskopi ve Kolonoskopi Nedir?",
    "description": "Ucunda bir ışık ve kameranın olduğu, ince ve esnek bir aletle vücut boşluklarına bakılması genel anlamda endoskopi olarak adlandırılır. Endoskopik işlemler incelenen yere göre farklı isimlerle anılır. Bunlardan en sık kullanılanları gastroskopi ve kolonoskopidir. Ağızdan girilerek yemek borusu, mide ve ince bağırsakların ilk kısımlarının (onikiparmak bağırsağının) incelendiği işlem kısaca gastroskopi (özofagogastroduodenoskopi) olarak isimlendirilir. Kalın bağırsak ve ince bağırsağın son kısımlarının incelendiği işleme ise kolonoskopi adı verilir.",
    "extraDescription": "Görüldüğü üzere, endoskopi genel bir isim olmakla birlikte, halk arasında çoğunlukla yanlış bir şekilde gastroskopi yerine endoskopi kelimesi kullanılmaktadır."
  },
  "homeGrid2": {
    "header": "İşlemler Hakkında Daha Fazla Bilgi Alın",
    "title1": "Mide Balonu",
    "title2": "Gastroskopi",
    "title3": "ERCP",
    "title4": "EUS",
    "description1": "Mide balonu, kilo verme yöntemlerinden biridir. Mideye yerleştirilen balon, daha hızlı doymayı sağlar.",
    "description2": "Gastroskopi yani mide incelenmesi, gastrit veya peptik ülser gibi tıbbi durumların varlığını doğrulamaya veya ekarte etmeye yardımcı olur.",
    "description3": "Sindirim sisteminin belirli bölümlerini görüntülemek için endoskopi kullanılan bir işlemdir. Safra ve pankreas kanallarını inceler.",
    "description4": "EUS, yüksek frekanslı ultrason dalgaları kullanarak sindirim sisteminin detaylı görüntülerini elde etmek için endoskopik bir işlemdir.",
    "footer": "Erken Teşhis Hayat Kurtarır. 45 Yaşın Üzerindeyseniz, 5 Senede Bir Kolonoskopi Yaptırmanızı Öneriyoruz.",
    "appointment": "RANDEVU AL",
    "details": "DETAYLAR +"
  },
  "eus": {
    "header": "EUS - EndoskopikUltrasonografi",
    "description": "Endoskopik ultrasonografi (EUS) son yıllarda gastroenteroloji alanında kullanılan en önemli ileri endoskopik uygulamalardan biridir. Endoskopi aletinin ucuna yerleştirilmiş özel bir ultrasonografi cihazı sayesinde yemek borusu, mide ve bağırsakların içinden çok yakın bir alanda ultrasonografi yapma imkanı sağlar.",
    "info": "EUS Hakkında Daha Fazla Bilgi"
  },
  "ercp": {
    "header": "ERCP - Endoskopik Retrograd Kolanjiyo Pankreatografi    ",
    "description": "Endoskopik retrograd kolanjio pankreatikografi (ERCP), özel bir endoskopi aleti ile ağızdan girilerek yapılan tamamen endoskopik bir işlemdir. Bu işlem özellikle safra ve pankreas kanallarına yönelik tanı ve tedaviler için kullanılır.",
    "info": "ERCP Hakkında Daha Fazla Bilgi"
  },
  "footer": {
    "title": "Prof. Dr. Yaşar Çolak'a ulaşmak ve randevu almak için WhatsApp hattımızı veya randevu formumuzu kullanabilirsiniz.",
    "links": "Bağlantılar",
    "contact": "İletişim Bilgilerimiz",
    "link1": "Prof. Dr. Yaşar Çolak",
    "link2": "Hakkımda",
    "link3":"Randevu Al",
    "link4":"İletişim",
    "link5":"Blog",
    "contact1":" +90 546 110 91 12",
    "contact2":"info@yasarcolak.com",
    "contact3":"Kaptan Paşa Mah. Piyale Paşa Bulv. Okmeydanı Cad. No: 4, 34384 Şişli/İstanbul",
    "copyRights": "2024 © Tüm Hakları Saklıdır"
  },
  "gastroskopiPage": {
    "header": "Gastroskopi (Mide Endoskopisi) Nedir?",
    "d1": "Gastroskopi yani mide incelenmesi, gastrit veya peptik ülser gibi tıbbi durumların varlığını doğrulamaya veya ekarte etmeye yardımcı olur. Bu prosedürde gastroskop adı verilen bir alet kullanılarak yemek borusunun iç kısmı, mide ve bağırsağın bir kısmı incelenir.Gastroskopi testi bir gastroenteroloji uzmanı tarafından yapılır. İşlem sırasında ucunda küçük bir kamera ve ışık bulunan uzun, esnek bir tüp kullanılır. Bu tüpe gastroskop veya endoskop denir.",
    "d2": "Gastroskopi testi bir gastroenteroloji uzmanı tarafından yapılır. İşlem sırasında ucunda küçük bir kamera ve ışık bulunan uzun, esnek bir tüp kullanılır. Bu tüpe gastroskop veya endoskop denir.",
    "content": "İçindekiler",
    "c1":"Gastroskopi (Mide Endoskopisi) Nedir?",
    "c2":"Gastroskopi Neden Yapılır?",
    "c3":"Gastroskopi Uygulaması",
    "c3c1":"Gastroskopi İşlemi Sonrası",
    "c3c2":"Gastroskopinin Riskleri",
    "c4":"Gastroskopi Hakkında Sık Sorulan Sorular",
    "d4":"Gastroskop, küçük bir ışık ve ucuna bağlı bir video kamera bulunan esnek bir tüptür. Video kameradan alınan görüntüler bir ekrana gönderilir. Tüp, küçük kerpeten gibi aletler sokarak doku örnekleri almak için kullanılabilir. Hava ve sıvıları emmek için de kullanılabilir.",
    
    "h1":"Gastroskopi Neden Yapılır?",
    "h1d1":"Sindirim sisteminde görülen şikayetlere neyin neden olduğunu kontrol etmek, bazı durumları tedavi etmek veya kanseri kontrol etmek için gastroskopi yapılabilir. Ancak, gastroskopi sadece bir tanı yöntemi değildir. İşlem sırasında bazı hastalıkların tedavisi yapılabilir ya da gerekli görüldüğü takdirde tedavi başka seansa da planlanabilir.",
    "h1d2":"Prosedür, ağzınızdan ilerletilen endoskop ile gerçekleştirilir. Test tipik olarak hastalar mide ekşimesi, karın ağrısı ve şişkinlik gibi semptomlar yaşadıklarında gerçekleştirilir. Gastroskopi ayrıca mide kanseri için en etkili tarama yöntemidir. Aşağıdaki durumlara sahip hastalar için gastroskopi işlemi tavsiye edilir:",
    "li11":"Kronik veya tekrarlayan mide ekşimesi, mide bulantısı veya kusma",
    "li12":"Uzun süren mide bulantısı",
    "li13":"Karın ağrısı",
    "li14":"Yutma güçlüğü",
    "li15":"Siyah renkli dışkı veya dışkıda kan görülmesi",
    "li16":"Belirgin bir sebep olmadan kilo kaybı",
    "li17":"Şüpheli peptik ülser",
    "li18":"Yemek borusu veya mide kanseri şüphesi",
    "li19":"Mide ameliyatı sonrası kontrol",
    "d5":"Gastroskopi sırasında tedavinin yapıldığı işlemlere örnek olarak şunlar sıralanabilir:",
    "l21":"Midedeki poliplerin çıkartılması",
    "l22":"Kanayan lezyonlara müdahale edilerek kanamanın durdurulması",
    "l23":"Yüzeyel tümör veya erken evre kanserlerin çıkartılması (endoskopik mukozal rezeksiyon – EMR veya ESD)",
    "l24":"Yemek borusu, mide çıkış yolu veya bağırsaklardaki darlıkların genişletilerek açılması (dilatasyon işlemleri)",
    "l25":"Stent takılması",
    "l26":"Yemek borusundaki varislerin bağlanması (band ligasyon)",
    "l27":"Yemek borusu veya midedeki yabancı cisimlerin çıkartılması    ",
    "l28":"Mide botoksu, mide balonu ve endoskopik mide küçültme işlemleri",
    "h2":"Gastroskopi Uygulaması",
    "h2d1":"Gastroskopi işlemi öncesinde genel olarak yoğun bir hazırlık sürecine gerek yoktur. En az 8 saatlik açlık (herhangi bir sıvı ve su tüketimi olmamalıdır) işlemin uygulanabilmesi için yeterlidir. Sadece bazı kan sulandırıcı ilaçların işlem öncesi süreçte kesilmesi gerekebilir.",
    "h2d2":"İşlem günü endoskopi ünitesinde kişiye işlemi onayladığına dair bir onam formu imzalatılır, kişinin kayıt işlemi yapılır ve hazırlık odasına geçilir. Hazırlık odasında hasta yatırılır ve işleme hazır hale getirilir. İlgili hemşire hastaya kronik bir hastalığı olup olmadığını, kullandığı ilaçları, en son ne zaman hangi ilacı aldığını, yeme ve içme işlemini en son ne zaman yaptığını, herhangi bir alerjisinin olup olmadığı hakkında bilgi alır. Daha sonra hastaya anestezi verilir ve hasta yatağı ile birlikte işlem odasına alınır.",
    "h2d3":"İşlem odasında endoskopi hemşiresi, anestezi ekibi ve gastroenteroloji uzmanı bulunur. İşleme başlamadan önce yaklaşık 1-2 dakikalık bir hazırlık süreci olur. Bu sırada hastanın tansiyonu, nabız ve solunum sayısı ve parmak ucuna takılan mandal tarzında bir küçük cihaz ile kanındaki oksijen düzeyi ölçülür. Burun deliklerine plastik bir burun maskesi takılarak işlem sırasında buradan sürekli oksijen alması sağlanır. İşlem öncesi boğazın uyuşması için ağız ve boğaza bir sprey sıkılır. Bu sprey dil, ağız içi ve boğaz bölgesinin uyuşmasını ve işlemin daha kolay gerçekleştirilmesini sağlar. Ardından hastanın ağzına ön dişlerin arasında kalacak şekilde tek kullanımlık, ortası delik olan ve içinden endoskopi aletinin geçeceği plastik bir ağızlık yerleştirilir. Son olarak anestezi ekibi tarafından damardan ilaç verilir ve yaklaşık 10 ila 20 saniye sonra hasta uyumaya başlar.",
    "h2d4":"Anestezinin etki etmesiyle işleme başlanır. Gastroskopi işlemi yaklaşık 5 dakika süren bir işlemdir. Bu işlem sırasında hastanın boğaz kısmı, yemek borusu, mide ve ince bağırsağın yaklaşık ilk 20-30 cm’lik kısmı incelenir. İşlem bittikten sonra endoskopi aleti, burun maskesi ve ağızlık çıkartılır. Hasta yine yatağıyla birlikte dinlenme odasına alınır. Birkaç dakika içinde anestezi ilaçlarının etkisi geçmeye ve hasta uyanmaya başlar. Dinlenme odasında yaklaşık 15-20 dakikalık istirahatten sonra kişinin tam uyanması beklenir ve damar yolu çıkartılarak kişi kendini iyi hissettiğinde taburcu edilir.    ",
    "h3": "Gastroskopi İşlemi Sonrası",
    "h3d1":"Gastroskopi sonrası anestezi ilaçlarının etkisi geçmeye ve hasta kendine gelmeye başlar. Kişinin nabız sayısı, kandaki oksijen düzeyi ve tansiyon kontrolü yapılır. Ardından işlem ile ilgili bilgi verilir ve hasta taburcu edilir.    ",
    "h3d2":"İşlem öncesinde boğazın uyuşması için sıkılan spreyin etkisi nedeniyle oluşan yutma güçlüğü, gastroskopiden sonra yaklaşık 30-60 dakika kadar sürer. Bu nedenle işlemden bir saat sonra sıvı ve gıda tüketimine başlanılır. Rutin endoskopik işlemlerde mideden biyopsi örneği alınmaktadır. Bu nedenle işlem sonrası ilk gün hafif ve yumuşak gıdaların tercih edilmesi, çok sıcak gıda ve içeceklerin tüketilmemesi önerilir. İşlem sırasında polip veya kitle alınması gibi kanama açısından daha riskli olabilecek durumlarda ise, sıvı diyet birkaç gün daha uzatılabilir. Gastroskopi nedeniyle kullanılmaya ara verilen ilaçlar varsa (özellikle kan sulandırıcı ilaçlar) bunlara ne zaman başlanılacağı hakkında hastaya gerekli bilgiler verilir.    ",
    "h3d3":"İşlem sonrası birkaç saat anesteziden dolayı araç kullanılmaması ve dikkat gerektiren işlerin yapılmamasını önemlidir. Bu birkaç saatlik süre sonunda ise hasta günlük işlerine aynı gün içerisinde dönebilir.    ",
    "h4":"Gastroskopinin Riskleri    ",
    "h4d1":"Gastroskopi işlemi oldukça kolay ve rahat bir işlemdir. Ehil ellerde yapıldığı takdirde özellikle rutin endoskopik işlemler oldukça güvenli işlemlerdir ve risk hayli düşüktür.    ",
    "h4d2":"Özellikle endoskopik müdahale yapılması gereken durumlarda (polip veya kitle alınması, stent takılması, genişletme işlemleri gibi) nadiren kanama gibi risklerle karşılaşılabilir. Ehil kişiler tarafından yapılan işlemlerde bu tarz istenmeyen olaylar (komplikasyonlar) kolaylıkla yönetilebilmektedir.    ",
    
    "h5":"Gastroskopi Hakkında Sık Sorulan Sorular",

    "h5c1":"Erken Teşhis Açısından Önemli Bir İşlem Midir?",
    "h5d1":"Gastroskopi erken tanı ve aynı zamanda bazı durumlarda tedavi imkanı sağlayarak hayat kurtarıcı olabilmektedir. Buna bir örnek vermek gerekirse henüz hastanın şikayeti yokken yapılan tetkiklerde kansızlık ya da demir eksikliği görülen veya dışkıda gizli kan testi pozitif olan kişilerde hem gastroskopi hem de kolonoskopi taraması yapılmaktadır. Bu taramalarda azımsanmayacak kadar çok kişide erken evre tümör ve kanserleri saptanmakta ve endoskopik olarak tedavi edilebilmektedir.",

    "h5c2":"Hangi Durumlarda Uygulanır?",
    "h5d21":"Gastroskopi işlemi; sıklıkla midede ağrı, yanma, ekşime, kazınma hissi, ağız kokusu, şişkinlik, hazımsızlık, iştahsızlık, göğüste yanma, ağza acı su gelmesi, yutma güçlüğü, ağrılı yutma, gıdaların boğaz veya göğüste takılma hissi, kansızlık, vitamin eksiklikleri, bulantı, kusma, ses kısıklığı gibi şikayetler için yapılmaktadır. Bunun dışında ağızdan kan gelmesi (kırmızı veya kahve telvesi şeklinde olabilir), makattan kan gelmesi veya siyah renkli dışkılama (dışkının siyah renkli olmasının mide kanaması bulgusu olabileceği unutulmamalıdır), istemsiz kilo kaybı gibi şikayetler nedeniyle de uygulanmaktadır.",
    "h5d22":"Ailesinde mide kanseri olan kişilerde ise şikayete bakılmaksızın kontrol amaçlı gastroskopi işlemi yapılmalı ve midede helicobacter pylori adını verdiğimiz bakteri saptanırsa mutlaka uygun şekilde tedavi edilmelidir.    ",

    "h5c3":"Kimler Gastroskopi Yaptıramaz?",
    "h5d3":"Özellikle son 8 saat içinde sıvı veya katı gıda tüketmiş ya da su içmiş kişilerde gastroskopi yapılmamalıdır. Midenin tam olarak boşalmamış olması, işlem sırasında mide içeriğinin boğaza ve akciğerlere kaçmasına yol açabileceğinden risk oluşturmaktadır. Bu nedenle yiyecek ve içecek tüketimine işlemden en az 8 saat önce son verilmelidir. Ayrıca bazı kan sulandırıcıların kullanılması kanama riskini artırabileceğinden gastroskopi işlemi ilgili doktorun bilgisi dahilinde planlanmalıdır. Bunun dışında ciddi kalp ve akciğer hastalığı olan, böbrek ve karaciğer yetersizliği çeken kişiler ile ileri yaştaki hastalarda anestezi riski nedeni ile işleme, kişinin doktoru ve anestezi hekimi birlikte karar vermelidir. Gebelerde çok ihtiyaç olmadıkça rutin gastroskopik işlemlerden kaçınılmalıdır.    ",

    "h5c4":"Gastroskopi İşlemi Sırasında Herhangi Bir Ağrı ya da Öğürtü Olur Mu?",
    "h5d4":"İşlem anestezi altında gerçekleştirildiği için hasta işlem sırasında hiçbir ağrı ya da öğürtü hissetmez. Hatta anestezinin etkisi geçtikten sonra hasta işlemi hatırlamaz.    ",

    "h5c5":"Kalp, Kanser Ve Diyabet Gibi Kronik Hastalıkları Olanlar Gastroskopi Yaptırabilir Mi?",
    "h5d5":"Kronik hastalığı olan kişiler de gastroskopi işlemi yaptırabilir; ancak anestezi hazırlığı için kullanılan ilaçlar mutlaka doktor tarafından kontrol edilmelidir. Bazı durumlarda ilaç değişiklikleri veya doz değişiklikleri gerekebilmektedir. Bu nedenle mutlaka işlem öncesi süreçte kişinin bu durumu doktoruyla görüşmesi gerekmektedir.",

    "h5c6":"Hangi Aralıklarla Gastroskopi Yapılabilir?",
    "h5d6":"Gastroskopi tekrarı için rutin bir süre yoktur. Her hastaya ve hastalığa özgü kontrol süresi bulunmaktadır. Örneğin, gastrit veya onikiparmak bağırsağı ülserlerinde rutin bir kontrol endoskopisi genellikle gerekmez; ancak mide ülserlerinde tedavi sonrası (1-2 aylık dönemde) kontrol gastroskopisi istenebilir. Bunun nedeni, nadiren de olsa mide kanserlerinin mide ülseri şeklinde başlama riskidir.",

    "h5c7":"Gastroskopi Ağrılı Bir İşlem Midir?",
    "h5d7":"İşlem sırasında anestezi verilmekte olup herhangi bir ağrı, bulantı, öğürtü ya da nefes alamama gibi şikayet yaşanmamaktadır.    ",

    "h5c8":"İşlem İçin Hasta Yakını, Refakatçi Gerekli Midir?",
    "h5d8":"İşleme gelen kişinin yanında bir refakatçinin olması şart değildir; ancak anestezi verildiği için işlemden sonra birkaç saat dikkat gerektiren bir iş yapılmaması ve araç kullanılmaması gerekmektedir. Bu nedenle işleme kişinin kendi aracıyla tek başına gelmemesi önerilir.",

    "h5c9":"Gastroskopi Sonrasında Ne Zaman Yemek Yenilebilir?",
    "h5d9":"İşlem sırasında herhangi bir müdahale yapılmadıysa genellikle işlemden bir saat sonra gıda tüketilebilir. Gastroskopi işlemi sırasında sıklıkla biyopsi alınmaktadır. Bundan dolayı işlemden sonraki ilk günde çorba tarzı sıvı gıdaların; yoğurt, muhallebi ve püre tarzı yumuşak ve az yağlı besinlerin tüketilmesi önerilir. İşlem sırasında bir müdahale yapılması durumunda ise yapılması gerekenler doktor tarafından hastaya bildirilir.    ",

    "h5c10":"İşlem Sırasında Biyopsi Alındıysa Patoloji Sonucu Ne Zaman Beli Olur?",
    "h5d10":"Patoloji sonucu genellikle 7-10 gün içerisinde çıkmaktadır.",

    "h5c11":"Gastroskopi Bebek Emzirmeye Engel Midir?",
    "h5d11":"İşlemin kendisi emzirmeye engel olmaz; ancak işlem için uygulanan anestezi ilaçlarının süte geçme riski nedeniyle gastroskopiden sonra yaklaşık 4-6 saat sütün sağılması ve bebeğe verilmeden atılması önerilir. Bebeğin aç kalmasını önlemek için işlem öncesi anne sütünü sağıp depolayabilir ve emziremediği saatlerde bebeğine verebilir."
  },
  "kolonoskopiPage": {
    "header": "Kolonoskopi (Kalın Bağırsak Endoskopisi) Nedir?",
    "d1":"Kolonoskopi, en basit anlamıyla kalın ve ince bağırsağın içinin incelenmesi işlemidir. Bu işlem endoskopik bir prosedürdür, yani bir endoskop aracılığı ile gerçekleştirilir. Hastanın vücuduna makatından girilerek yerleştirilen ucunda ışıklı bir kamera bulunan esnek bir tüp kullanılır. Vücudun farklı bölgeleri için farklı tipte endoskoplar vardır. Kolonoskopi işleminde, kolonoskop adı verilen alet anüsten ve rektumdan ilerletilerek hastanın kolonuna geçer. Yol boyunca kalın bağırsağın içinin resimleri yüksek çözünürlüklü bir şekilde ekranda gösterilir. İşlem sayesinde hastanın kalın bağırsak ve ince bağırsağının son 20-30 cm’lik kısmı incelenebilir.",
    "content": "İçindekiler",
    "c1":"Kolonoskopi (Kalın Bağırsak Endoskopisi) Nedir?",
    "c2":"Hangi Durumlarda Kolonoskopi Yapılır?",
    "c3":"Kimler Kolonoskopi İçin Uygundur?",
    "c4":"Kolonoskopinin Riskleri",
    "c5":"Kolonoskopi Nasıl Yapılır?",
    "c5c1":"Hazırlık Aşaması",
    "c5c2":"İşlem Sırasında",
    "c6":"Sanal Kolonoskopi",
    "c7":"Kolonoskopi Hakkında Sık Sorulan Sorular",

    "h1":"Hangi Durumlarda Kolonoskopi Yapılır?",
    "h1d1":"Kolonoskopi, gastroenteroloji doktorunun kolonunuzdaki sorunları tespit etmesine yardımcı olur. Karın ağrısı, ishal, kabızlık, dışkılamada patern değişikliği (günde bir kez düzenli tuvalete çıkan birisinin 2-3 günde bir tuvalete çıkmaya başlaması veya 2 günde bir tuvalete çıkan birinin günde 2-3 kez tuvalete çıkmaya başlaması), makattan kan gelmesi, sümüksü dışkılama, açıklanamayan kilo kaybı, daha önceden bağırsak ameliyatı, kanseri veya polip öyküsü olan kişilerde kolonoskopi yapılmalıdır.    ",
    "h1d2":"Şikayeti olmayan kişilerde, ailede kolon kanseri hikayesi dışında, demir eksikliği, kansızlık (anemi) veya dışkı tahlilinde gizli kan saptanması durumunda mutlaka kolonoskopi ve gastroskopi yapılmalıdır.    ",
    "h1d3":"Genellikle aşağıdaki durumların tespiti için kolonoskopi uygulaması önerilir:",

    "lih1":"Bağırsak rahatsızlıkları:",
    "lid1":" Kolonoskopi, doktorunuzun karın ağrısı, rektal kanama, kronik ishal ve diğer bağırsak sorunlarının olası nedenlerini keşfetmesine yardımcı olabilir.",
    "lih2":"Kolon kanseri taraması:",
    "lid2":" 45 yaşından büyükseniz ve ortalama kolon kanseri riskiniz varsa doktorunuz her 5 yılda bir kolonoskopi önerebilir. Başka risk faktörleriniz de varsa, doktorunuz daha erken bir tarama önerebilir. Kolonoskopi, kolon kanseri taraması için kullanılan birkaç seçenekten biridir.",
    "lih3":"Poliplerin teşhisi:",
    "lid3":"Daha önce almış olduğunuz bir polip tedavisiniz varsa, doktorunuz ek polipleri aramak ve çıkarmak için bir takip kolonoskopisi önerebilir. Bu, kolon kanseri riskinizi azaltmak için de yapılır.",
    "lih4":"Bir tedavi sürecinde:",
    "lid4":"Bazen stent yerleştirmek veya kolonunuzdaki bir nesneyi çıkarmak gibi tedavi amacıyla da kolonoskopi yapılabilir.",

    "h1d4":"Kolonoskopi, sadece tanı amacıyla değil, tedavi için de uygulanabilen bir işlemdir. Bu işlem sırasında en sık karşılaşılan durumlardan birisi özellikle 40 yaş üstü kişilerde görülen kolon polipleridir. Kolonoskopi sırasında sadece bu poliplerin teşhisi değil aynı zamanda tedavisi de mümkündür. Kolon poliplerinin saptanması halinde polipler, tiplerine ya da boyutlarına bağlı olarak farklı tekniklerle çıkarılmaktadır. Böylece hem tanı hem tedavi sağlanmakta hem de ileride bu poliplerin ilerlemesi ve olası kolon kanseri riski de ortadan kaldırılmaktadır.    ",
    "h1d5":"Kolonoskopi sırasında makat ilişkili basur (hemoroid) ve çatlak (fissür) gibi hastalıkların tedavisi de yapılabilmektedir. Bunun dışında makat kanamalarının tanısı, kanayan lezyonlara müdahale edilerek kanamanın durdurulması, yüzeyel tümör veya erken evre kanserlerin çıkartılması (endoskopik mukozal rezeksiyon-EMR veya endoskopik submukozal diseksiyon-ESD), kalın bağırsaklardaki darlıkların genişletilerek açılması (dilatasyon işlemleri) veya stent takılması gibi işlemler de yapılmaktadır.    ",

    "h2":"Kimler Kolonoskopi İçin Uygundur?    ",
    "h2d1":"Kolonoskopi, herhangi bir şikayeti olsun ya da olmasın 45 yaşını geçen herkesin yaptırması ve 5 yılda bir tekrarlanması gereken bir işlemdir. Buradaki amaç kolon kanseri taramasıdır; çünkü kolon kanseri dünyada en sık görülen üçüncü kanser türüdür. Kolonoskopi işlemi ile kanser öncülü olan polipler (et benleri) kolaylıkla tanınır ve işlem sırasında alınabilir. Böylece poliplerden gelişebilecek kanserler de önlenebilir. Görüldüğü üzere kolon kanseri aslında önlenebilir bir hastalıktır. Özellikle ailesinde kolon kanseri hikayesi olan kişilerde daha erken yaşlarda kolonoskopi önerilebilir. Örneğin, ailede bir kişi 45 yaşında kolon kanseri tanısı aldıysa, diğer aile yakınlarının 10 yıl öncesinde yani 35 yaşında kolonoskopi taramasına başlaması tavsiye edilir.    ",
    "h2d2":"Kolonoskopi için öncelikle bağırsak temizliği yapılmış olmalıdır. Bu temizlik yapılmadan kolonoskopi işlemi gerçekleştirilemez. Ayrıca anestezi gerektiren bir işlem olduğu için kalp, böbrek ve akciğer hastalarında anestezi riski değerlendirildikten sonra işlem yapılmalıdır. Kan sulandırıcı ilaç kullanımı halinde de kişinin doktoruyla görüşerek gerekli önlemler alındıktan sonra işlem yapılmalıdır. Bağırsak tıkanıklığı şüphesi olması halinde de işlem yapılması uygun değildir. Hamilelerde de çok zaruri bir durum olmadıkça işlem yapılmamalıdır.",

    "h3":"Kolonoskopinin Riskleri    ",
    "h3d1":"Rutin kolonoskopi tecrübeli ellerde yapıldığı takdirde oldukça güvenli bir işlemdir.    ",
    "h3d2":"Özellikle büyük polipler ve yüzeyel tümörlerin çıkartılması gibi ileri endoskopik uygulamalar gereken durumlarda, kanama ve bağırsak delinmesi teorik olarak karşılaşılabilecek riskler arasında sayılabilir. Ancak Gastroenteroloji ve İleri Endoskopik Uygulamalar Uzmanı Prof. Dr. Yaşar Çolak tarafından gerçekleştirilen 35.000’den fazla endoskopik ve kolonoskopik işlemde şimdiye kadar bağırsak delinmesi durumu hiç yaşanmamıştır.    ",

    "h4":"Kolonoskopi Nasıl Yapılır?    ",
    "h4d1":"Kolonoskopi öncesinde kişinin bir gün önceden mutlaka bağırsak temizliğini yapmış ve son 8 saat içinde sıvı ya da katı hiçbir gıda tüketmemiş olması gerekir.    ",

    "h5":"Hazırlık Aşaması    ",
    "h5d1":"İşlemden bir gün önce kişinin kahvaltı olarak peynirli küçük bir tost ile çay tükettikten sonra gün boyu sadece berrak sıvı içmesi istenir. Berrak sıvıdan kasıt tortusuz sıvılardır. Buradaki ölçüt bardağa konan sıvının diğer tarafı gösterecek kadar berrak olmasıdır. Örneğin; su, çay, limonata, tanesiz et suyu, tanesiz tavuk suyu, posasız süzülmüş komposto suyu, elma suyu, vişne suyu rahatlıkla tüketilebilir. Ancak çorba, şeftali suyu, kayısı suyu ya da süt gibi bulanık ve posalı sıvıların tüketimi bağırsak kirliliğine yol açacağından uygun değildir.    ",
    "h5d2":"Kolonoskopi hazırlığının diğer önemli kısmı da ilaç kullanılarak ishal olunması ve bağırsağın temizlenmesidir. Bunun için kullanılan ilaçlar son yıllarda önemli ölçüde değişmiştir. Günümüzde tercih edilen hazırlık ilacı, bir bardak suya karıştırılarak içilen portakal aromalı bir tozdur. Bu toz işlemden bir gün önce, saat 14.00’te, bir su bardağı suya karıştırılarak içilir. Ardından yaklaşık yarım saat beklenir ve 14.30’dan itibaren bol su veya berrak sıvılar (4 saatte yaklaşık 2 litre) içilir. Akşam saat 20.00’de ikinci dozun içilmesinin ardından 20.30’dan sonra tekrar 2 litre su veya berrak sıvı tüketilmesi gerekmektedir. İşlem sabahı evdeyken son olarak makattan lavman sıkılması, 15-20 dakika kadar beklendikten sonra tuvalete çıkılması ile hazırlık süreci son bulur.    ",

    "h6":"İşlem Sırasında    ",
    "h6d1":"İşlem günü endoskopi ünitesinde kayıt işleminin yapılması ve işlem onam kağıdının imzalatılmasının ardından işlem hazırlık odasına geçilir ve kişi yatırılır. Burada ilgili hemşire; kişide kronik hastalık olup olmadığını, kişinin kullandığı ilaçları, en son ne zaman hangi ilacı aldığı, yemek yediği ve su içtiği, herhangi bir alerjisinin olup olmadığı gibi sorular sorar. İşlem öncesinde kişiye tek kullanımlık bir şort giydirilir. Sonrasında koldan anestezi ilacı vermek için bir damar yolu açılır ve kişi yatağı ile birlikte işlem odasına alınır. İşlem odasında endoskopi hemşiresi, anestezi ekibi ve doktor bulunur.    ",
    "h6d2":"İşlem öncesi yaklaşık 1-2 dakikalık bir hazırlık süreci olur. Bu sırada kişinin tansiyonu, nabız sayısı, solunum sayısı ve parmak ucuna takılan mandal tarzında bir küçük cihaz ile kandaki oksijen düzeyi ölçülür. Burun deliklerine plastik bir burun maskesi takılır, işlem sırasında buradan sürekli oksijen verilir. Son olarak anestezi ekibi damardan ilaç verir ve yaklaşık 10-20 saniye sonra kişi uyumaya başlar. İşlem öncesinde makat muayenesi yapılır. Makat ağzında hemoroid veya çatlak açısından değerlendirme yapılır. Makat ağzına jel sürüldükten sonra işleme geçilir. İşlem; ucunda ışık ve kamera bulunan, esnek bir cihazla gerçekleştirilir. İşlem sırasında kalın bağırsak ve ince bağırsağın yaklaşık son 20-30 cm’lik kısmı incelenir. Bağırsaklarda polip, kitle, iltihap, darlık gibi durumların varlığına bakılır. Polip saptanması halinde polipler boyutuna bağlı olarak farklı tekniklerle çıkarılır. İşlem bittikten sonra kolonoskopi aleti makattan çıkartılır ve işlem sonlandırılır. Ardından kişi yatağıyla dinlenme odasına alınır. Birkaç dakika içinde anestezi ilaçlarının etkisinin geçmesiyle kişi uyanmaya başlar. Kişi yaklaşık 15-20 dakika kadar dinlenme odasında bekletilir. Tam olarak uyanmasının ardından damar yolu da çıkartılarak kişi taburcu edilir.    ",

    "h7":"Sanal Kolonoskopi    ",
    "h7d1":"Sanal kolonoskopi, BT (bilgisayarlı tomografi) veya MRI ile kalın bağırsakların incelendiği bir görüntülemedir. İşlem standart kolonoskopinin yerine geçen bir yöntem değildir.    ",
    "h7d2":"Bu işlem öncesinde de rutin kolonoskopi işlemindeki gibi hazırlık gerekmektedir. Ardından BT veya MRI cihazı ile yapılan görüntülemeler bilgisayarda incelenir. İşlem pratik görünmekle birlikte birtakım önemli dezavantajları bulunmaktadır. Bunlardan ilki 1 cm altındaki lezyonların gözden kaçabilmesi ve mukozal yüzey değişikliklerinin net değerlendirilememesidir. Bir diğer önemli dezavantaj da işlem sırasında şüpheli bir lezyon görülmesi durumunda biyopsi alınamaması, kesin tanı konulamaması ve lezyonun tedavi edilememesidir. Şüpheli bir lezyon saptanması halinde tekrar kolonoskopi hazırlığı ile standart kolonoskopinin yapılması ve lezyonun tanınması, biyopsi alınması ya da polip gibi bir lezyonun çıkartılması gerekmektedir.    ",
    "h7d3":"Görüldüğü üzere bu işlem pratik gibi görünse de standart kolonoskopinin yerini tutabilecek bir işlem değildir. Sanal kolonoskopi ancak rutin kolonoskopinin yapılamadığı özel bazı durumlarda kullanılan yardımcı bir görüntüleme yöntemidir.    ",

    "h8":"Kolonoskopi Hakkında Sık Sorulan Sorula    ",
    "q1":"Kolon Polibi Nedir? İşlem Sırasında Polip Saptanırsa Ne Olur?",
    "a1":"Polip bir çeşit et benidir. Kalın bağırsaktaki polipler önemlidir; çünkü kolon kanserleri genellikle poliplerin büyümesi sonucu oluşur. Kolon polipleri, kanser riski olan ve olmayan polipler olmak üzere ikiye ayrılır. Poliplerin hangisinin kanser riski taşıdığı ancak alınan parçanın mikroskopta incelenmesi yani patoloji sonucu ile belirlenmektedir. Bundan dolayı kolonoskopi sırasında görülen polipler işlem sırasında polibin boyutuna ve şekline bağlı olarak farklı tekniklerle çıkartılır. Böylece ileride oluşabilecek kolon kanserleri de önlenmiş olur.    ",
    "q2":"Polip Alındıysa Patoloji Sonucunu Ne Kadar Sürede Belli Olur?",
    "a2":"Alınan polip veya endoskopik biyopsiler genellikle bir hafta içinde sonuçlanmaktadır.    ",
    "q3":"Kalp, Kanser Ve Diyabet Gibi Kronik Hastalıkları Olanlar Kolonoskopi Yaptırabilir Mi?",
    "a3":"Bu tür kronik hastalığı olanlar da kolonoskopik işlem yaptırabilir. Buradaki önemli nokta, hastanın işlem öncesinde ilaçlarının düzenlenmesi, hastalığa göre gerekli tedbirlerin alınması ve hem işlemi yapacak gastroenterolog hem de anestezi uzmanı tarafından hastanın dikkatle değerlendirilmesidir.    ",
    "q4":"Kolonoskopide Anestezi Uygulanır Mı?",
    "a4":"İşlem sırasında damardan ilaç verilmek suretiyle kısa süreli genel anestezi uygulanır. Böylece işlem olan hasta herhangi bir ağrı duymayacağı gibi işlemi hatırlamaz.    ",
    "q5":"Kolonoskopi Ağrılı Bir Işlem Midir?",
    "a5":"Kolonoskopi işlemi sırasında kişi anestezi altında uykuda olacağı için herhangi bir ağrı duymamakta ve işlem bitip uyandırıldığında da işlemi hatırlamamaktadır.    ",
    "q6":"Kolonoskopiye Hazırlık Sürecinde Nelere Dikkat Etmek Gerekir?",
    "a6":"Kolonoskopi hazırlığında yapılan en sık hatalar, ilaçları zamanında kullanmamak, yeterli su içmemek ve posalı sıvılar tüketmektir. Bağırsak temizliğinin yeterli olabilmesi için su tüketiminin fazla olması ve dışkı oluşumuna yol açabilecek posalı sıvılar (domates çorbası, mercimek çorbası, kayısı suyu gibi) tüketilmemelidir.    ",
    "q7":"Kolonoskopiye Hazırlık Sürecinde Bulantı Yaşanır Mı, Bulantıya Karşı Neler Yapmak Gerekir?",
    "a7":"Günümüzde kullanılan hazırlık ilaçları ile artık bulantı şikayeti çok olmamaktadır. Hazırlık sırasında bulantı olması durumunda sıvı alımına biraz ara verilmeli, ancak bulantı geçtiği zaman tekrar kalınan yerden hazırlığa devam edilmelidir.    ",
    "q8":"Kolonoskopiye Hazırlık Sürecinde Makatta Tahriş Sorunu Yaşanır Mı? Bu Durumu Engellemek İçin Neler Yapmak Gerekir?",
    "a8":"Ehil ellerde yapılan kolonoskopi işleminde makat ağzı tahrişi olmamaktadır. İşlem öncesi makat muayenesi yapılmakta ve makata işlem öncesi bir kayganlaştırıcı jel sürülmektedir. Bu jel sayesinde tahriş en az düzeye indirilmektedir.    ",
    "q9":"Kolonoskopi Sonrası Nelere Dikkat Etmek Gerekir?",
    "a9":"Rutin kolonoskopi işleminden sonra anestezi ilaçlarının etkisinin geçmesi için yaklaşık yarım saat beklenir ve ardından kişinin kendini iyi hissetmesini takiben taburcu edilir. İşlemden sonra birkaç saat araç kullanılmaması ve dikkat gerektiren bir iş yapılmaması istenir. İşlemden yaklaşık 1 saat sonra normal gıda alımına başlanabilir. Kişi işlemden birkaç saat sonra günlük işlerine dönebilir.    ",
    "q10":"Kolonoskopi Sonrası Hasta Gaz Sorunu Yaşar Mı?",
    "a10":"Bağırsaklar normalde büzüşük ve birbirine yapışıktır. Kolonoskopi sırasında bağırsağın içinin değerlendirilebilmesi için bağırsaklara bir miktar hava verilir. Böylece bu organın kıvrımları açılır ve kıvrımların arasında olabilecek hastalıkların da atlanmadan tanınabilmesi sağlanır. Ancak bazen işlem sırasında verilen bu hava, hastada gaz ve karın ağrısı şikayetine yol açabilir. İşlem sonunda genel olarak verilen bu havanın geri çekilmesi sayesinde hasta bu tarz ağrılar yaşamaz. Ancak gaz şikayeti varsa anestezi ilaçlarının etkisi geçtikten sonra hastanın yavaş adımlarla yürüyüş yapması gazın vücuttan atılmasını kolaylaştıracaktır.    ",
    "q11":"Kolonoskopi Sonrası Kanama Sorunu Görülür Mü? Bu Durumda Nelere Dikkat Edilmelidir?",
    "a11":"Rutin yapılan kolonoskopi işleminden sonra herhangi bir kanama beklenmemektedir. Ancak polip veya yüzeyel tümörlerin alınması ya da biyopsi gibi durumlarda nadiren de olsa kanama görülebilir. Öngörülen ufak kanamalar varsa bu konuda hasta bilgilendirilir. Eğer bunun dışında bir kanama varsa hemen bu durumun doktora bildirilmesi gerekmektedir.    ",
    "q12":"Kolonoskopi Bebek Emzirmeye Engel Midir?",
    "a12":"Anestezi alınacağı için işlemden sonraki 4-6 saat boyunca anne sütünün sağılmasını ve atılması önerilmektedir.    ",
    "q13":"Kolonoskopi Sonrası Hangi Durumlarda Doktora Başvurulmalıdır?",
    "a13":"İşlem sonrası gaza bağlı bir miktar karın ağrısı olabilir. Ancak şiddetli karın ağrısı, bulantı, kusma, fenalık hissi, göz kararması, baygınlık hissi veya makattan kan gelmesi gibi durumlarda mutlaka doktora başvurulması gerekir."
  },
  "sigmoidoskopiPage": {
    "header":"Sigmoidoskopi (Rektosigmoidoskopi)",
    "d1":"Sigmoidoskopi, rektuma ve kalın bağırsağın alt kısmına bakan bir testtir. “Kolon” kalın bağırsağın tıbbi adıdır ve sigmoid kolon alt kısımdır. Sigmoid kolon rektumda son bulur. Atık rektumda toplanır ve bağırsak hareketiniz olduğunda vücudunuzu terk eder.    ",
    "content":"İçindekiler",
    "c1":"Sigmoidoskopi (Rektosigmoidoskopi)",
    "c2":"Hangi Durumlarda Sigmoidoskopi Uygulanır?",
    "c3":"Sigmoidoskopi Nasıl Yapılır?",
    "c3c1":"Hazırlık Süreci",
    "c3c2":"Uygulama",
    "c3c3":"İşlem Sonrası Süreç",
    "c4":"Sigmoidosokopinin Kolonoskopiden Farkı Nedir?",
    "d2":"Sigmoidoskopi, makattan ince bir endoskopi aleti ile girilerek, kalın bağırsağın son 50-60 cm’lik (rektum ve sigmoid kolon adı verilen) kısmının incelendiği işlemdir. Bir anlamda kolonoskopinin daha kısa bir kalın bağırsak alanına bakılan halidir.    ",
    "d3":"Sigmoidoskopi, sigmoidoskop adı verilen ince, esnek bir tüp kullanılarak gerçekleştirilir. Tüpün küçük bir ışığı ve bir kamerası bulunur. Tüp hastanın anüsünden ilerletilir ve kolonun alt kısmına doğru yavaşça hareket ettirilir. Tüp, kolonunuza hava üflemek için kullanılır, bu da kolonun görünürlüğü artırmak için biraz şişmesine neden olur. Gerekirse, sigmoidoskopi muayenesi sırasında skop aracılığıyla doku örnekleri (biyopsiler) alınabilir.    ",
    

    "h1":"Hangi Durumlarda Sigmoidoskopi Uygulanır?    ",
    "h1d1":"Sigmoidoskopi işlemi, kalın bağırsağın son kısımları ve makat (anüs) ile ilişkili hastalıkların tanı, takip ve tedavisinde kullanılan bir incelemedir. Sıklıkla makatla ilgili şikayetlerin değerlendirilmesinde kullanılır. Bunların başında makattaki çatlaklar (anal fissür) ve basur (hemoroid) gelmektedir.    ",
    "h1d2":"Önceden işlem yapılmış olan ve bağırsağın son kısmındaki hastalıkların (ülseratif kolit, rektosigmoid bölgedeki polip veya tümörlerin) kontrollerinde de sigmoidoskopi uygulanır.    ",
    "h1d3":"Sigmoidoskopi muayenesi genel olarak şu durumlar için önerebilir:    ",
    
    
    "lih1":"Bağırsaktaki belirti ve semptomları araştırmak:",
    "lid1":"  Bir sigmoidoskopi muayenesi, doktorunuzun karın ağrısı, rektal kanama, bağırsak alışkanlıklarındaki değişiklikler, kronik ishal ve diğer bağırsak sorunlarının olası nedenlerini teşhis etmesine yardımcı olabilir.",
    "lih2":"Kolon kanseri taraması:",
    "lid2":" 50 yaşında veya daha büyükseniz ve yaş dışında kolon kanseri risk faktörlerine sahip değilseniz – bu sizi ortalama riske sokar – doktorunuz kolon kanseri taraması için her 5 yılda bir sigmoidoskopi muayenesi önerebilir.",
    "d4":"Sigmoidoskopi, kolon kanseri taraması için bir seçenektir, ancak kolonoskopi gibi doktorunuzun tüm kolonunuzu görmesine izin veren başka seçenekler de vardır. Seçenekleriniz hakkında bir gastroenteroloji uzmanına muayene olmalısınız.",

    "h2":"Sigmoidoskopi Nasıl Yapılır?",
    "h2d1":"Sigmoidoskopi için hazırlık ve işlemin kendisi daha az zaman alabileceğinden, bazen kolonoskopi yerine sigmoidoskopi tercih edilebilir. Kolonoskopi ile karşılaştırıldığında sigmoidoskopi ile kolon veya rektum duvarında yırtılma (perforasyon) gibi doğrudan zarar verme riski daha düşüktür.",
    "h2d2":"Sigmoidoskopi işlemi de aynı kolonoskopide olduğu gibi yalnızca tanısal bir işlem değil aynı zamanda endoskopik tedavilerin de (polip ve tümör çıkartılması, hemoroidlere yönelik band ligasyon tedavisi, biyopsi alınması, stent takılması gibi) yapılabildiği bir işlemdir.    ",
  
    "h3":"Hazırlık Süreci",
    "h3d1":"Sigmoidoskopi için hazırlık ve işlemin kendisi daha az zaman alabileceğinden, bazen kolonoskopi yerine sigmoidoskopi tercih edilebilir. Kolonoskopi ile karşılaştırıldığında sigmoidoskopi ile kolon veya rektum duvarında yırtılma (perforasyon) gibi doğrudan zarar verme riski daha düşüktür.",
  
    "h4":"Uygulama",
    "h4d1":"İşlem genellikle anestezi altında yapılmaktadır. Burada uygulanan anestezi yüzeyel bir anestezi olup ameliyatlarda uygulanan kadar derin değildir. Bazı durumlarda sigmoidoskopi işlemi anestezi uygulamadan da yapılabilir çünkü genel anlamda işlem ağrılı değildir.     ",
    "h4d2":"Makatta çatlak (fissür) veya hemoroid varlığı gibi ağrılı durumlarda anestezi altında işlem tercih edilmektedir. İşlem sırasında kolonoskopi aleti ile makattan girilir ve bağırsağın yaklaşık son 50-60 cm’lik kısmı kontrol edilir ve işlem sonlandırılır.    ",
    "h4d3":"Genel olarak, bir sigmoidoskopi işleminde şu süreşler takip edilir:    ",

    "li1":"İşlem öncesinde doktor herhangi bir kan, mukus veya dışkı olup olmadığını kontrol etmek için bir rektal muayene yapacaktır.    ",
    "li2":"Hastanın anüsüne bir tüp yerleştirilerek rektum ve kolonun alt kısmına doğru ilerletilir. Kolonun alt kısmı kontrol edildikten sonra tüp çıkarılacaktır.    ",
    "li3":"Görünürlüğü artırmak için bağırsağa hava enjekte edilebilir. Sıvı dışkıyı çıkarmak için bir emme cihazı kullanılabilir.    ",
    "d5":"Sigmoidoskopi işlemi hafif bir rahatsızlığa neden olabilir. Tüp takıldığında bağırsak hareketine sahip olmak için güçlü bir dürtü hissedebilirsiniz. Ayrıca test sırasında kısa süreli kas spazmları veya alt karın ağrısı yaşayabilirsiniz.    ",

    "h5":"İşlem Sonrası Süreç    ",
    "h5d1":"İşlemden sonra kolonoskopi işleminde olduğu gibi anestezi etkisinin geçmesi için yaklaşık yarım saat hasta dinlenme odasında istirahat eder ve sonrasında taburcu edilir. İşlem sonrasında anestezi etkisinden dolayı araç kullanmak gibi dikkat gerektiren işlerin birkaç saat boyunca yapılmaması önerilir. İşlem sonrası süreçte anestezi etkisi geçtikten ve hasta taburcu edildikten hemen sonra gıda alımına başlanabilir.    ",
    "h6":"Sigmoidosokopinin Kolonoskopiden Farkı Nedir?    ",
    "h6d1":"Hem sigmoidoskopi hem de kolonoskopi, kolorektal kanseri aramak için uygulanan tarama testleridir. İki test arasındaki fark, kolonun doktorun görmesine izin verdiği kısımdır. Sigmoidoskopi daha az invazivdir çünkü kolonunuzun sadece alt kısmına bakar. Kolonoskopi tüm kalın bağırsağa bakabilir.    ",
    "h6d2":"Sigmoidoskopi sırasında doktorunuz polip bulursa, muhtemelen kolonoskopiye ihtiyacınız olacaktır. Bu önemlidir çünkü alt kolonda polipleriniz varsa başka yerlerde de olma ihtimali yüksektir. Doktorunuz polipleri kansere dönüşmeden çıkarabilir.    "
    }
}
